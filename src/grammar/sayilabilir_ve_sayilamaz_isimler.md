# Countable and uncountable nouns - Sayılabilir ve Sayılamaz isimler

İngilizcede isimler, sayılabilir ve sayılamaz olarak ikiye ayrılır. Sayılabilir isimler de tekil ve çoğul yapılarda olurlar.   
Sayılabilir isimler ile **a lot, many, a few** kullanılırken,
sayılamazlarda ise **a lot, much ve a little** kullanılır.  

- Do you have **a pen**?  
- Is there **much rice** left?  
- I saw **three dogs** in the park.  
- I’ve still got **a little water**.   

Bazı isimler, duruma göre hem sayılabilir hem de sayılamaz olabilir. Mesela, **fish**, **chicken** ve **iron** gibi. Fish ve chicken eğer hayvan olarak kullanılıyorsa sayılır, yemek olarak kullanılıyorsa sayılmaz. Iron eğer metal olarak kullanılıyorsa sayılmaz, ütü olarak kullanılıyorsa sayılır.

- I’ve never liked **chickens**. They have crazy eyes.  
- It was a feast! I’d never seen so **much chicken**!  
- We caught **three fish** today.  
- The restaurant had leftovers so I grabbed as **much fish** as I could carry!  

Sayılamaz bir ismi sayılabilir hale getirmek için genellikle **a..of..** kalıbı kullanılır. **a** cup **of** coffee. gibi

- I’d like **three cups of** coffee, please.
- My father gave me **one good piece of** advice.
- I’ve got **a handful of** sweets. Do you want some?

Bazı isimler, **fish**, **fruit**  gibi düzensiz çoğuldurlar. Aynı kategoride (meyve) ama farklı türdeki (elma, armut) isimlerde çoğul eki **-s** kullanırız. Eğer türün önemi yoksa ya da bilinmiyorsa yine çoğul olur ama **-s** takısı kullanılmaz.

- I want **some fruit**. (sayılamaz – herhangi bir meyve. Tüm meyveler benim için aynı.)  
- The shop sells **many fruits**. (çoğul – farklı tipte meyveler, elma, armut, portakal)  
- There were **three fish** in the tank (çoğul – hepsi aynı)  
- There were **three fishes** in the tank. (çoğul- üç farklı türde balık)  

İngilizcede bir çok düzensiz isim vardır. Örneğin **species** ve **fish** isimlerinin tekil ve çoğul formu aynıdır. **news** ve **mahematics**, -s takısı yüzünden çoğul gibi görünmesine rağmen sayılamaz ve tekil formdadır. **police** ve **staff** kelimeler her zaman çoğul olarak kullanılır. **family**, **team** ve **government** duruma göre tekil ve çoğul olabilir. 

- One fish is swimming into the river.  
- Three fish are swimming into the river.  
- This news is from the BBC.  
- The police are very effective in this town.  
- My family are happy to see you.  
- My family is happy to see you.  